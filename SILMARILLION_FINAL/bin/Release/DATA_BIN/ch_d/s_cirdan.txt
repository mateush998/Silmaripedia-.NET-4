          Elf ze szczepu Telerich. Jego prawdziwe imię brzmiało Nowe. Był żeglarzem i szkutnikiem. 

          Bardzo wysoki, pod koniec Trzeciej Ery miał wygląd starca i jako jedyny Elf w Śródziemiu nosił długą brodę (był więc w trzecim etapie życia). Prawdopodobnie był jednym z elfów przebudzonych nad Cuivienen. 

          W Pierwszej Erze władał Falas i przez długi czas trzymał się z dala od sporów Noldorów i Sindarów. Po zniszczeniu krainy w następstwie bitwy Nirnaeth Arnoediad przeniósł się wraz z Gil-galadem na wyspę Balar. W Drugiej i Trzeciej Erze był władcą Szarej Przystani. Przechowywał Naryę, jeden z Trzech Pierścieni, który przekazał później czarodziejowi Gandalfowi. Cirdan walczył u boku Gil-galada przeciw Sauronowi w armii Ostatniego Sojuszu. Był także członkiem Białej Rady. 