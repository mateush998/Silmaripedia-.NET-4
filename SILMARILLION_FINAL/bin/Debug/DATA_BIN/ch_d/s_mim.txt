          Mim żył w Amon Rudh, pośrodku Beleriandu wraz ze swoimi dwoma synami Ibun i Khimem. Kiedy Turin Turambar przebywał w tej okolicy z bandą banitów, krasnolud wraz z synami próbowali się przemknąć, jednak zostali dostrzeżeni przez banitów i Mim został pojamny, a Khima śmiertelnie postrzelił z łuku jeden z banitów - Andróg. W zamian za puszczenie wolno krasnolud oddał swoją kryjówkę zwaną od tego momentu Bar-en-Danwedh, co znaczy Dom Okupu. Gdy do Amon Rudh przybył Beleg Cuthalion, Mim był wściekły, gdyż nienawidził elfów, a w szczególności Sindarów.

          Za zabicie syna, Mim przeklął Andróga:

          "Jedno tylko dodam, niech ten, który wypuścił strzałę, złamie swój łuk i pełen kołczan, niech położy je u stóp mego syna i nigdy już nie tknie strzały ni łuku. Gdyby to uczynił umrze za ich sprawą".

          Kiedy pewnego dnia poszedł szukać korzonków, schwytali go orkowie. Ratując swoje życie zdradził Turina i wyjawił orkom kryjówkę w której mieszkał z banitami. Udało mu się uciec, ale jego drugi syn Ibun zginął. Później udał się do zniszczonego Nargothrondu po tym, jak Turin zabił Glaurunga zagarnął jego skarby dla siebie.

          Później do Nargothrondu przybył Hurin Thalion, który wiedział o zdradzeniu kryjówki bandytów przez Mima i zabił go, mimo usilnych próśb krasnoluda. Mim jednak w ostatnim momencie przeklął skarb.