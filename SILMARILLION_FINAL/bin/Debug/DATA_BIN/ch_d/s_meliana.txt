          Jedna z Majarów, żona Thingola, matka Luthien i królowa Doriathu.

          Została stworzona przez Eru Iluvatara, przed początkami Ardy.

          Mieszkała w ogrodach Irma i Este, Lórien. Mieszkańcy Amanu powiadali, że nie było istoty piękniejszej, mądrzejszej i o piękniejszym głosie niż Meliana. Gdy śpiewała, Majarowie i Valarowie porzucali swe zajęcia, a ptaki przerywały szczebiot, by jej wysłuchać. Była służącą Yavanny.

          Po przebudzeniu się elfów, Meliana opuściła Aman, i zamieszkała w Beleriandzie Wschodnim. Elf Elwe (później Thingol), jeden z przywódców hufca Telerich, gdy pewnego razu wybrał się samotnie do lasu Nan Elmoth, usłyszał nagle śpiew i padł na niego czar. Pobiegł za głosem, i tak spotkał Melianę. Z miejsca się pokochali, stali tam przez dobre kilka lat, kiedy wreszcie przemówili do siebie. Razem zamieszkali w lesie Doriath, który Meliana objęła zaczarowaną obręczą. Nikt jej nie mógł przekroczyć bez jej zgody. Wkrótce para stała się władcami elfów Sindarów z Beleriandu. Wtedy też przyszła na świat ich córka Luthien.

          Za radą Meliany, Thingol z pomocą Naugrimów z Gór Błękitnych, wybudował warowne miasto Menegroth, które odtąd było siedzibą pary. Nauczyła też krasnoludów wiele sztuk, w których pragnęli się doskonalić. Po przybyciu Noldorów do Śródziemia, nauczała też Galadrielę. Od niej dowiedziała się o prawdziwym powodzie powrotu jej plemienia.

          Kiedy Berenowi udało się przekroczyć Obręcz, Meliana widząc w tym coś niezwykłego, przeznaczenie, odwodziła męża od wysłania człowieka po Silmarile, król jednak postąpił zgodnie z własną wolą.

          W Doriacie pewnego razu gościła garstka podstępnych krasnoludów z Nogrodu, którym Thingol nie chciał im dać jednego z Silmarilów. Ci go zamordowali. Zrozpaczona Meliana opuściła Śródziemie, przez co przestała działać Obręcz. Spowodowało to atak synów Feanora na Menegroth. Żona Thingola zamieszkała ponownie w Lórien.