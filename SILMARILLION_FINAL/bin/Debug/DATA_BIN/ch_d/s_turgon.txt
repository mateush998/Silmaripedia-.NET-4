          Elf ze szczepu Noldorów, drugi syn Fingolfina i Anaire, król Gondolinu.
W Valinorze Turgon przyjaźnił się z synami Finarfina, wraz z nimi wyruszył też na wygnanie do Śródziemia. Jego żona Elenwe zginęła podczas podróży, do nowych ziem dotarł więc tylko z córką Idril. Zamieszkał w krainie Nevrastu, gdzie wybudował Vinyamar. Wkrótce potem od Ulma otrzymał instrukcje, dotyczące budowy ukrytego królestwa. Umieścił je w górach Echoriath i zniknął w nim na ponad 500 lat.

          Pomimo ukrycia wojska Gondolinu wzięły udział w Nirnaeth Arnoediad, jednak w obliczu znacznej przewagi Morgotha wycofały się. Sam Turgon zginął dopiero w trakcie upadku swego królestwa, który spowodowany był zdradą Maeglina.