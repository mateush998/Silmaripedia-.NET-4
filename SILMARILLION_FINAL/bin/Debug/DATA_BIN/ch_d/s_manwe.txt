          Manwe - jeden z Valarów, najpotężniejszy z nich, nieśmiertelny, Aratar, król Ardy.

          Manwe był Ainurem stworzonym z myśli Iluvatara. Był mężem Vardy. Początkowo ustępował miejsca pod względem potęgi tylko swemu bratu Melkorowi. Kiedy ten próbował zmienić Pieśń Ainurów Manwe pozostał jak najbardziej wierny Eru i nie podążył przeciw niemu.

          Kiedy Muzyka dobiegła końca część Ainurów udała się do stworzonego świata - Ardy. Będąc tam zobaczyli jednak, że świat ten jest tylko marzeniem. Powrócili więc do Iluvatara i z prosili go o stworzenie świata. Eru krzyknął wtedy: Ea. Tym słowem powołał Wszechświat do istnienia. Manwe wraz z częścią Ainurów udał się tam. Będąc na miejscu wszyscy zobaczyli, że świat jest ognistym pustkowiem. Stworzyli więc doliny, góry, rzeki, morza, powietrze, rośliny i zwierzęta. Ale Melkor niszczył wszystko co oni stworzyli. Po swojej stronie Melkor gromadził legiony potworów, powstałych przez zbezczeszczenie przez niego stworzeń zamieszkujących Ardę. Melkorowi udało się przeciągnąć na swoją stronę niektórych Majarów, spośród których najsilniejszym był Sauron i Balrogowie. Stworzyli oni ciemność, która roztaczała się nad wieloma krainami Ardy. Wtedy Melkor próbował przejąć władzę nad wodą, którą rządził Ulmo. Chciał też przejąć władzę nad całą Ardą. Dowiedziawszy się o tym Manwe sprzymierzył się z Ulmem i innymi Valarami i podczas wojny wygnał Melkora do jego mrocznej siedziby.