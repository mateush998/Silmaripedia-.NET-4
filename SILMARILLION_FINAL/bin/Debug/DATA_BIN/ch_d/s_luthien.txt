          Luthien (sin. czarodziejka), zwana także Tinuviel (sin. słowik) - postać ze stworzonej przez J.R.R. Tolkiena mitologii śródziemia. Inspiracją dla tej postaci była żona Tolkiena Edith, a na nagrobku pisarza i jego żony obok nazwisk widnieją również ich wieczne imiona: Beren i Luthien.

          Luthien była córką króla Thingola z Doriath i Meliany. Była najpiękniejszą istotą, jaka kiedykolwiek chodziła po Ardzie, ponieważ łączyła w sobie najlepsze cechy Quendich i Majarów. O jej historii opowiada Ballada o Leithian. O wyzwoleniu z pęt.

          Pewnego dnia Beren, syn Barahira, zobaczył Luthien śpiewającą i tańczącą w lesie Neldoreth, w Doriath, gdzie był też jej dom. Jednakże nie znając jej prawdziwego imienia, nazwał ja Tinuviel ze względu na piękny śpiew. Zakochał się w niej, a potem długi czas chodził po lesie szukając jej. Beren poprosił Thingola o rękę jego córki. Thingol, chcąc ukarać Berena za zuchwałość, kazał mu przynieść Silmaril z żelaznej korony Morgotha. Beren i Luthien pokonując niebezpieczeństwa, z pomocą Huana, dotarli do Angbandu, gdzie Beren wykradł Silmaril. Wilk Morgotha Carcharoth odgryzł Berenowi rękę z Silmarilem, który udało się odzyskać dzięki Huanowi, który zabił Carcharotha. Kiedy Beren zginął, ta wybłagała u Valarów jego powrót w zamian za utratę swej nieśmiertelności, poddając się losowi Atanich. żyli oni później razem w kraju Dor Firn i Guinar.

          Jej związek z Berenem zapoczątkował ród półelfów. Mawiano, że potomstwo Luthien "nigdy (...) nie wyginie, choćby nieprzeliczone lata przeszły nad światem".