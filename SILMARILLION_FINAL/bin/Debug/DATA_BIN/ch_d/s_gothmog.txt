          Gothmog - wódz Balrogów, dowódca sił Angbandu. Był odpowiedzialny za znaczne cierpienia, jakich doznała Arda w Pierwszej Erze. Został stworzony przez Eru Iluvatara, przed początkami Ardy. Szybko przyłączył się do Melkora i stał się jednym z jego najpotężniejszych sług, potęgą ustępując miejsca tylko Sauronowi.

          Gothmog uniknął śmierci w Wielkiej Bitwie Potęg i przyłączył ponownie do Melkora po jego powrocie z Amanu. Wraz z innymi Balrogami uratował go przed Ungoliantą.

          Był dowódcą wojsk Morgotha, siejącym ogromne spustoszenie. Zabił między innymi Feanora i Fingona oraz pojmał Hurina. Zginął w czasie oblężenia Gondolinu z ręki Ectheliona, choć sam Ecthelion również stracił wtedy życie.