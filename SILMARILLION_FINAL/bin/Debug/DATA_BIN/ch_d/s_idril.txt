          Idril Celebrindal - elfka ze szczepu Noldorów, córka Turgona i Elenwe, wnuczka Fingolfina, żona Tuora, matka Earendila Żeglarza. Była bardzo piękna i mądra. Miała złote włosy.

          Idril urodziła się w rodzinie królewskiej elfów w Valinorze, między 1300 a 1500 Ery Drzew. Była w pięciu ósmych Vanyarem (po matce i babce ojca). Prawie straciła życie pośród lodów w czasie podróży do Śródziemia, jednak ojciec uratował ją.

          Osiedlili się w Gondolinie, gdzie jej ojciec został władcą. Zakochał się w niej jej kuzyn Maeglin. Idril wiedziała o tym, ponieważ czytała w jego myślach, lecz nie chciała być jego żoną z racji na jego zły charakter i bliskie pokrewieństwo. Pewnego dnia poznała Tuora, który przybył do Gondolinu z woli Valarów. Za zgodą Turgona, para pobrała się i mieli jednego syna Earendila. Ich małżeństwo było wyjątkowe, ponieważ byli drugim małżeństwem, pomiędzy człowiekiem, a elfem. Od elfa jubilera z Gondolinu Enerdhila dostała Elessar, później podarowała go swojemu synowi.

          Przewidziała, że Maeglin zdradzi Gondolin i dlatego kazała wybudować tajemne przejście Cirith Thoronath. Podczas zagłady Gondolinu udało jej się uciec do Przystani Sirionu i schronić przed Morgothem. Spotkali tam Elwingę, córkę Diora, której mężem został potem Earendil. Tuor został przywódcą Elfów w tej przystani ale starzał się, więc wraz z Idril wyruszyli na Zachód ok 525 PE na statku Earrame. Legendy mówią że pomimo Zakazu Valarów dotarli do Valinoru i żyją tam szczęśliwi.