          Urodzony w Amanie w czasie trwania Lat Drzew. Tak jak wszyscy oni złożył przysięgę mówiącą o ściganiu wszystkich istot posiadających Silmarile. Krótko po przybyciu do Beleriandu poczuł się zlekceważony przez króla Thingola pozwalającemu osiedlić się Noldorom w Hithlumie i wyruszył na wschód. Tam założył królestwo, Dor Caranthir (Thargelion). Zamieszkał tam na brzegu jeziora Helevorn. Wybudował też fortecę na zboczach góry Rerir. Królestwo to wzbogaciło się niezwykle dzięki kontrolowaniu handlu cennymi wyrobami z krasnoludami z Nogrodu i Belegostu. Uratował Halethę i Haladinów od orków. Widząc męstwo Haladinów zaproponował im ziemie na północy, jednak Haletha odmówiła. W 455 PE, po Dagor Bragollach uciekł wraz z bratem Amrodem na południe, do Amon Ereb. Po Nirnaeth Arnoediad w 472 PE został zmuszony do wycofania się do Góry Dolmed. Zginął w 506 PE wraz z Curufinem i Celegormem w czasie ataku synów Feanora na Menegroth (drugie bratobójstwo).

          Quenyejskie imię nadane mu przez ojca (tzw. ataresse) brzmiało Morifinwe (Ciemny Finwe, od koloru włosów). Prawdopodobnie zostało także przyjęte przez matkę jako imię matczyne (amilesse) z racji na przepowiednię o jego śmierci.