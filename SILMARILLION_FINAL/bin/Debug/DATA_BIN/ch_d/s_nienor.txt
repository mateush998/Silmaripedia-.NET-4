          Nienor (sin. Lament, także Niniel, łza-kobieta) - postać ze stworzonej przez J.R.R. Tolkiena mitologii Śródziemia. 

          Była ludzką kobietą, córką Hurina i Morweny oraz siostrą i żoną Turina Turambara.Jako dziecko zbiegła wraz z matką z Dor-lóminu do Doriathu, gdzie została wychowana na dworze króla Thingola. Jako nastoletnia dziewczyna wyruszyła razem z grupą elfów, na poszukiwania brata do Nargothrondu, gdzie zastała jedynie smoka Glaurunga, który rzucił na nią czar, wskutek czego straciła pamięć.Została znaleziona przez grupę elfów, lecz grupa ta została zaatakowana przez orków.

          Nienor uciekając przed orkami porzuciła wszystkie swe ubrania i biegając nago przez las, znalazła się na skraju Brethilu, w miejscu nazywanym Haudh-en-Elleth (sin. Wzgórze Księżniczki Elfów), gdzie spoczęła Finduilas. Tam znalazł ją Turin Turambar, jej brat, który wcześniej widział swoją młodszą siostrę jedynie jako niemowlę, a ze względu na niewiadomą tożsamość dziewczyny, nazwał ją Niniel. Niniel i Turin zakochali się w sobie i po roku wzięli ślub, z którego niebawem miało narodzić się dziecko. Niedługo potem, kiedy Turin udał się na poszukiwania Glaurunga, Nienor poszła za nim. Gdy Turin po walce z Glaurungiem został porażony smoczym jadem i leżał nieprzytomny, Nienor dowiedziała się od umierającego Glaurunga, że Turambar jest jej bratem.

          Kiedy smok umarł, jego klątwa straciła moc, a Nienor odzyskała pamięć. Pod wpływem tego rzuciła się ze skał Jeleniego Skoku w wody Teiglinu.